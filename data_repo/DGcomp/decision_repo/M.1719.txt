                         COMMISSIE VAN DE EUROPESE GEMEENSCHAPPEN
                                                           Brussel, 10.11.1999
    In de gepubliceerde versie van deze beslissing,
    is enige informatie weggelaten ingevolge                         PUBLIEKE VERSIE
    artikel 17(2) van Verordening Nr 4064/89,
    betreffende        niet-openbaarmaking        van
    zakengeheimen en andere vertrouwelijke                  CONCENTRATIEPROCEDURE
    informatie. De weglatingen worden aldus                 BESCHIKKING OP GROND VAN
    getoond [...]. Waar mogelijk, is de weggelaten          ARTIKEL 6, LID 1, ONDER B)
    informatie vervangen door bandbreedtes van
    cijfers of een algemene beschrijving.
                                                              Aan de aanmeldende partijen
Onderwerp:          Zaak COMP/M.1719-DELTA LLOYD VERZEKERINGSGROEP/
                    NUTS OHRA .
                    Aanmelding ingevolge artikel 4 van Verordening (EEG) nr 4064/89 van de
                    Raad
1.     Op 05.10.1999 ontving the Commissie een aanmelding van een beoogde
       concentratie in de zin van artikel 4 van Verordening (EEG) nr. 4064/89 van de Raad
       (hierna de concentratieverordening genoemd), waarin is medegedeeld dat de Delta
       Lloyd Verzekeringsgroep NV (“Delta Lloyd”) beoogt haar onderneming te doen
       fuseren met de onderneming Nuts Ohra Beheer B.V. (“NOB”).
2.     Na een beoordeling van de aanmelding is de Commissie tot het besluit gekomen dat
       de aangemelde concentratie binnen het bereik valt van Verordening nr. 4064/89 van
       de Raad en dat deze geen ernstige twijfels oproept aangaande haar verenigbaarheid
       met de gemeenschappelijke markt.
I.    DE PARTIJEN EN DE AANGEMELDE OPERATIE
3.     De activiteiten van de betrokken ondernemingen kunnen als volgt worden
       samengevat:
       - Delta Lloyd is een verzekeringsmaatschappij en is volledige dochterondeneming
          van CGU plc te Londen. Zij biedt levens- en schadeverzekeringen en
          aanverwante financiële diensten aan zoals vermogensbeheer, beleggingen,
          vastgoed en pensioenen. Verder is zij actief op het gebied van "retail" en
          "corporate" banking en financiële markten.
       - NOB is een verzekeringsmaatschappij en aanbieder van levens- en
          schadeverzekeringen, pensioenverzekeringen, ziektekostenverzekeringen en
          aanverwante financiële diensten, zoals beleggingen en vermogensbeheer, binnen
          de sfeer van "retail" banking. De distributie van deze diensten vindt plaats door
Wetstraat 200, B-1049 Brussel - België
Telefoon: centrale 299.11.11
Telex: COMEU B 21877. Telegramadres: COMEUR Brussel.

        middel van zowel             onafhankelijke  assurantie-adviseurs   als   via   eigen
        distributiekanalen.
4.   De concentratie betreft een fusie tussen Delta Lloyd N.V. en Nuts Ohra B.V. Na de
     operatie zal Delta Lloyd als houdstermaatschappij opereren onder de naam Delta
     Lloyd Nuts Ohra N.V.; de aandelen in deze laatste zullen uiteindelijk voor […]%
     gehouden worden door CGU en voor […]% door de Vereniging/Stichting Nuts
     Ohra.
II. CONCENTRATIE
5.   De operatie resulteert in een fusie tussen de ondernemingen Delta Lloyd en NOB en
     is daardoor te definiëren als een concentratie in de zin van artikel 3 lid 1 sub b van
     de concentratieverordening.
III. COMMUNAUTAIRE DIMENSIE
6.   De betrokken partijen hebben een gezamenlijke wereldwijde jaaromzet van meer
     dan € 5 miljard (CGU met inbegrip van Delta Lloyd: € 24812 miljoen en NOB: €
     1338 miljoen; voor beide zijn de omzetcijfers berekend overeenkomstig artikel 5,
     lid 3 onder a) en b) van Verordening 4064//89). Zij hebben ieder afzonderlijk een
     omzet van meer dan € 250 miljoen in de Gemeenschap, maar zij behalen niet meer
     dan tweederde van hun gezamenlijke totale omzet binnen één en dezelfde lidstaat.
     De aangemelde concentratie heeft daarom een communautaire dimensie.
IV. VERENIGBAARHEID MET DE GEMEENSCHAPPELIJKE MARKT
     A.Verzekeringsactiviteiten
     i) Relevante productmarkten
7.   In het geval van verzekeringen kan elk type verzekering als een afzonderlijke markt
     worden beschouwd, omdat de verschillende types niet substitueerbaar zijn1. Meer in
     het algemeen kunnen drie sectoren worden onderscheiden: levensverzekeringen,
     schadeverzekeringen en herverzekeringen. Deze laatste kan in het kader van de
     onderhavige beschikking buiten beschouwing blijven aangezien Delta Lloyd geen
     activiteiten in de herverzekering heeft.
8.   Echter, de precieze afbakening van de relevante productmarkt kan in het
     onderhavige geval achterwege blijven, omdat zelfs in het geval van de meest
     restrictieve productmarkt definitie, de concentratie geen machtspositie doet ontstaan
     of versterkt waardoor de mededinging op de EER markt of een wezenlijk deel
     daarvan op significante wijze wordt belemmerd.
     ii)Relevante geografische markten
9.   Partijen geven aan dat zij      de markten waarop zij actief zijn in eerste instantie als
     nationaal beschouwen. In        de beschikkingspraktijk van de Commissie worden de
     verzekeringsmarkten nog         als overwegend nationaal beschouwd, op grond van
     bijvoorbeeld verschillen        in vraag, consumentenvoorkeur, premiestructuur en
1   Zie o.a.Zaak IV/M.812 - Allianz/Vereinte
                                                 2

      distributiekanalen.2 Dit geldt te meer voor levensverzekeringen, waar per lidstaat
      verschillende fiscale regimes van invloed zijn. Alleen de markten voor
      herverzekeringen en grote commerciële risico’s worden beschouwd als een
      mondiaal.3
10. De precieze definitie van de relevante geografische markt kan echter achterwege
      worden gelaten omdat zelfs in het geval van de engste geografische marktdefinitie,
      de onderhavige concentratie geen machtspositie doet ontstaan of versterkt waardoor
      de mededinging op de EER markt of een wezenlijk deel daarvan op significante
      wijze wordt belemmerd.
     B. Bancaire Activiteiten
     i) Relevante productmarkten
11. Uit de beschikkingspraktijk van de Commissie volgt dat de diensten die door een
      universeel opererende bank worden aangeboden in de volgende sectoren zijn op te
      splitsen: particuliere markt (‘retail banking’), zakelijke markt (‘corporate banking’)
      en internationale financiële producten4.
12. Partijen geven aan dat zij in de banksector opereren met voornamelijk activiteiten
      gerelateerd aan hun verzekeringsbedrijf, zoals effectenhandel, vermogensbeheer,
      beleggingsfondsen, en hypotheken. Aangezien NOB, in tegenstelling tot Delta
      Lloyd, niet actief is op gebied van "corporate" banking, is de enige overlap op het
      gebied van "retail" banking. Voor NOB bestaan de activiteiten in de particuliere
      sector uit bankdiensten zoals spaarrekeningen, beleggingsrekeningen en hypotheken.
      Derhalve is de enige in aanmerking te nemen productmarkt die van bankdiensten
      aan particulieren.
13. Het is in het onderhavige geval echter niet nodig om een meer precieze omschrijving
      te geven van relevante productmarkten omdat zelfs in het geval van de engste
      definitie van de productmarkt, de concentratie geen machtspositie in het leven roept
      of versterkt waardoor de mededinging op de EER markt of een wezenlijk deel
      daarvan op significante wijze wordt belemmerd.
ii)   Relevante geografische markt
14. De aanmelding vermeldt dat de relevante geografische markt als nationaal wordt
      beschouwd waar het gaat om de particuliere markten.
15. Die marktdefinitie sluit aan bij de beschikkingspraktijk van de Europese
      Commissie5, hoewel in het geval van zakelijke markt sommige activiteiten een meer
      internationaal karakter kunnen hebben.
16. Echter, de vraag van de precieze definitie van de geografische markt kan achterwege
      worden gelaten in het onderhavige geval, omdat zelfs in het geval van de meest enge
      geografische marktdefinitie, de onderhavige concentratie geen machtspositie in het
2   Zie tevens Zaak IV/M.812 - Allianz/Vereinte
3   Zie zaak IV/M.880 - Schweizerische Rückversicherungsgesellschaft/Unione Italiana di Riassurazione
4   Zie, bijvoorbeeld, zaak IV/M.342 - Fortis/CGER en zaak IV/M.873 - Bank Austria/Creditanstallt.
5   Bijvoordbeel zaak IV/M.873 - Bank Austria/Creditanstallt en zaak IV/M.319 BHF/CCF/ Charterhouse.
                                                  3

     leven roept of versterkt waardoor de mededinging op de EER markt of een
     wezenlijk deel daarvan op significante wijze wordt belemmerd.
V. BEOORDELING
    A. Verzekeringsactiviteiten
17. CGU is in deze sector actief in onder andere het Verenigd Koninkrijk, Nederland,
    Duitsland en België. NOB is actief in Nederland, België en het Verenigd Koninkrijk.
    In de sector levensverzekeringen is NOB slechts actief in Nederland en België. In
    deze sector is het marktaandeel van CGU/Delta Lloyd en NOB in Nederland
    respectievelijk […] % en […]%, resulterend in een gezamenlijk marktaandeel van
    […]%. In België zijn de marktaandelen respectievelijk […]% voor CGU en […]%
    voor NOB, een gezamenlijk aandeel van […]%. [Cijfers over het jaar 1997; Bron:
    Assurantie Magazine Jaarboek van 1997 (laatst beschikbare uitgave). Partijen geven
    aan dat de cijfers over 1998 niet substantieel verschillen].
18. Wanneer men de activiteiten die partijen in Nederland op pensioengebied uitoefenen
     niet mocht beschouwen als behorende tot de activiteiten op het gebied van
     levensverzekering maar als (een) aparte markt(en)6, dan kan daarover het volgende
     worden opgemerkt.
    Overeenkomstig de Nederlandse wetgeving kan het pensioenstelsel omschreven
     worden als berustend op drie pijlers.7 De eerste pijler is het wettelijk basispensioen,
     een verplichte wettelijke regeling berekend op basis van het minimum loon. De
     tweede pijler omvat de aanvullende pensioenen, die meestal de eerste pijler
     aanvullen en berusten op collectieve fondsen voor een bepaalde bedrijfstak of
     beroepsgroep, waar een verplichte deelneming en bijdrage voor werknemers op
     wettelijke basis geldt. De derde pijler wordt gevormd door pensioen- of
     levensverzekeringsovereenkomsten die vrijwillig kunnen worden afgesloten. In de
     derde pijler is vrije mededinging mogelijk. Hierbinnen kan nog een onderscheid
     gemaakt worden tussen collectieve en individuele pensioenvoorzieningen. NOB is
     niet actief op het gebied van individuele voorzieningen, zodat deze sector buiten
     beschouwing kan blijven. Op het gebied van de collectieve pensioenen (polissen met
     periodieke premiebetaling alsook koopsompolissen) zijn partijen enkel op de
     Nederlandse markt aanwezig. NOB behaalde daar een aandeel van minder dan
     […]% en Delta Lloyd een aandeel van […]%, zodat zelfs binnen een beperkte markt
     definitie het gezamenlijk marktaandeel onder de 15% blijft.
19. In de sector schadeverzekeringen bedraagt het aandeel respectievelijk […]% en
    […]% in Nederland. In België zijn de aandelen voor CGU/Delta Lloyd […]% en
    voor NOB […]%.
    In de onderverdeling naar soorten van schadeverzekering zijn de aandelen voor
    motorrijtuigenverzekeringen […]%, respectievelijk […]% in Nederland, voor het
6  Zie Zaak IV/M. 349- Aegon/Scottish Equitable, van 25.06.1993
7  Zie de arresten van het Hof van Justitie der Europese Gemeenschap inzake C-115/97 t/m C-117/97
   (gevoegde zaken) en in Zaak C-219/97, alle van 21 sept. 1999
                                                  4

    deel transportverzekering […]% en […]% in Nederland en in brandverzekering
    […]% en minder dan […]% in Nederland. Voor aansprakelijkheidsverzekeringen
    zijn de marktaandelen […]% en minder dan […]% in Nederland. In de sector
    ziekteverzekeringen zijn er geen overlappende activiteiten. Het marktaandeel van de
    nieuwe onderneming zal derhalve op geen enkele (deel)markt van de
    verzekeringsmarkten na de overname de 15% overschrijden. Op grond van deze
    gegevens kan gesteld worden dat er geen betrokken markten zijn en dat de overname
    geen significante gevolgen heeft voor de mededinging.
    B. Bancaire Activiteiten
20. Met betrekking tot de bancaire markt zijn de partijen hoofdzakelijk actief op
     nationale markten. NOB is slechts actief in Nederland en België. In Nederland
     bedragen de aandelen minder dan […]% voor Delta Lloyd en minder dan […]%
     voor NOB en in België resp. […]% en minder dan […]%. Op grond van deze
     gegevens kan niet gezegd worden dat de overname significante gevolgen heeft voor
     de mededinging en kan een verdere beoordeling van de gevolgen van de overname
     voor wat betreft de bankactiviteiten achterwege blijven.
VI.     CONCLUSIE
21. De concentratie tussen Delta Lloyd en NOB heeft niet tot gevolg dat een
     machtspositie wordt versterkt of in het leven wordt geroepen die tot gevolg heeft dat
     de daadwerkelijke mededinging op de EER markt of een wezenlijk deel daarvan op
     significante wijze wordt belemmerd. De concentratie kan daarom als verenigbaar
     met de gemeenschappelijke markt worden verklaard.
22.   Derhalve heeft de Commissie een beschikking genomen in toepassing van artikel
     6(1)(b) van de Verordening (EEG) Nr.4064/89 van de Raad en verklaart zij de
     aangemelde concentratie verenigbaar met de gemeenschappelijke markt en de EER
     Overeenkomst.
                                                    Voor de Commissie,
                                             5
