                          COMMISSIONE DELLE COMUNITÀ EUROPEE
                                                                  Bruxelles, 11-III-2008
                                                                  SG-Greffe(2008) D/201058
Nella versione pubblicata di questa decisione sono
state omesse alcune informazioni ai sensi dell'art.                                VERSIONE PUBBLICA
17(2) del Regolamento del Consiglio (CE)
N. 139/2004 riguardante la non divulgazione di                              PROCEDURA RELATIVA ALLE
segreti professionali ed altre informazioni riservate.                                CONCENTRAZIONI
Le omissioni sono dunque cosi' evidenziate [...].
Laddove possibile, l'informazione omessa é stata                     DECISIONE AI SENSI DELL'ARTICOLO 6,
sostituita dall'indicazione di una scala di valori o da                        PARAGRAFO 1, LETTERA b)
una indicazione generale.
 Alla parte notificante
 Gentile Signori,
 Oggetto:         Caso n. COMP/M.5057 - Aviva/ UBI Vita
                  Notifica del 20.12.2007 ai sensi dell'articolo 4 del regolamento (CE) n.
                  139/2004 del Consiglio1
        1. In data 07/02/2008, è pervenuta alla Commissione la notifica di un progetto di
             concentrazione in conformità all'articolo 4 del Regolamento (CE) n. 139/2004 del
             Consiglio. Con tale operazione l'impresa Aviva Italia Holding S.p.A. (“Aviva”,
             Italia), appartenente al gruppo Aviva ("gruppo Aviva", Regno Unito) acquisisce, ai
             sensi dell'articolo 3, paragrafo 1, lettera b), del Regolamento del Consiglio, il
             controllo esclusivo dell'impresa Unione di Banche Italiane Assicurazioni Vita
             S.p.A. ("UBI Vita", Italia), controllata dall'impresa UBI Partecipazioni
             Assicurative S.p.A. ("UBI Partecipazioni", Italy), appartenente al gruppo UBI
             S.s.p.a.("UBI", Italia) mediante acquisto di azioni.
        2. A seguito dell'esame della notifica, la Commissione è giunta alla conclusione che
             l'operazione notificata rientra nel campo d'applicazione del regolamento (CE) sulle
             concentrazioni e di non opporsi all'operazione notificata dichiarandola compatibile
             con il mercato comune e con l'accordo SEE.
 1         OJ L 24, 29.1.2004 p. 1.
 Commission européenne, B-1049 Bruxelles / Europese Commissie, B-1049 Brussel - Belgio. Telefono: (32-2) 299 11 11.

(1)     LE PARTI
      3. Aviva ("la parte notificante") è una società di diritto italiano che opera nel settore
          delle assicurazioni. Essa appartiene al gruppo di matrice britannica Aviva, gruppo
          che opera anch'esso nel settore delle assicurazioni.
      4. UBI Vita è una società di diritto italiano che opera nel settore delle assicurazioni
          ramo vita.
(2)     L'OPERAZIONE E LA SUA NATURA CONCENTRATIVA
      5. L'operazione comunicata riguarda l'acquisizione del controllo esclusivo
          dell'impresa UBI Vita da parte di Aviva attraverso la sottoscrizione di un contratto
          di compravendita di azioni.
      6. Aviva avrà il controllo esclusivo sulla gestione ordinaria. Ai sensi del patto
          parasociale stipulato tra Aviva e UBI [Partecipazioni Assicurative], il consenso di
          entrambe le parti è limitato ad alcune materie di carattere straordinario che possono
          influire sull'attività commerciale di UBI Vita i.e. i) investimenti il cui corrispettivo
          di acquisto sia superiore ad € […]; ii) decisioni […] riguardanti [la distribuzione
          tramite specifici canali]. Aviva, dunque, avrà il potere di prendere decisioni
          strategiche commerciali dell'impresa UBI Vita (e.g. piano d'impresa, bilancio
          annuale, nomina degli amministratori).
(3)     DIMENSIONE COMUNITARIA
      7. L'operazione ha una dimensione comunitaria ai sensi dell'articolo 1, paragrafo 2 del
          Regolamento (CE) n. 139/144 del Consiglio. Le imprese coinvolte hanno realizzato
          a livello mondiale un fatturato totale superiore a € 5,000 miliardi (Aviva € 42,814
          milioni; UBI Vita € 324,62 milioni) ed entrambe hanno realizzato nella Comunità
          un fatturato superiore € 250 milioni (Aviva € 37,560 milioni; UBI Vita € 324,62
          milioni).
      8. Per le ragioni sopra esposte, l'operazione comunicata costituisce una
          concentrazione ai sensi dell'articolo 3, paragrafo, 1, lettera b) del Regolamento
          sulle concentrazioni.
(4)     I MERCATI RILEVANTI
      9. L'operazione in esame interessa il mercato dei prodotti assicurativi vita in quanto
          UBI Vita non opera nel settore assicurativo non vita né in quello riassicurativo.
      10. Nei casi precedenti, la Commissione ha lasciato aperta l'esatta definizione del
          mercato, ma ha ritenuto che il mercato assicurativo vita sia suddivisibile in tanti
          segmenti quanti sono i tipi di rischi coperti in ragione delle diverse caratteristiche,
          premi e profili di rischio e che, sotto il profilo della domanda, non sussiste alcuna
          sostituibilità tra i diversi rischi2. Tuttavia, dal lato dell'offerta, è stata riconosciuta
          l'esistenza di un certo grado di sostituibilità, cosicché non è possibile escludere
          l'opportunità di adottare una definizione di mercato più ampia. Nel caso in esame,
2   Si veda decisione della Commissione COMP/M.4047 Aviva/ARK Life e COMP/M.862 Axa/UAP.
                                                      2

           l'esatta definizione del marcato del prodotto può comunque essere lasciata aperta in
           quanto nessun effetto anticompetitivo emerge qualsiasi sia la definizione di
           mercato adottata.
      11. Nelle precedenti decisioni, la Commissione ha lasciato aperta la questione se il
           mercato geografico nel settore assicurativo vita e non vita fosse di dimensione
           nazionale oppure corrisponda alle regioni in cui operano le imprese3.
      12. Ai fini della presente decisone, l'esatta dimensione geografica può essere lasciata
           aperta in quanto, dall'operazione in esame, non emerge alcun effetto di natura
           anticompetitiva qualsiasi sia la definizione di mercato adottata.
(5)      VALUTAZIONE DELL' OPERAZIONE
      13. Dall'operazione in esame non emerge alcun mercato nazionale interessato o effetto
           di natura anticompetitivo.
      14. Dal punto di visto orizzontale, le parti deterranno, a seguito della concentrazione, a
           livello nazionale, una quota combinata di mercato inferiore al 10% nel mercato
           italiano delle assicurazioni ramo vita nel suo insieme.
      15. Considerando il mercato a livello regionale, secondo le parti, la quota di mercato
           combinata nel mercato assicurativo ramo vita in totale sarebbe sempre inferiore al
           18% a prescindere dalla definizione di mercato. L'operazione in oggetto
           produrrebbe soltanto tre ipotetici mercati interessati: le regioni di Piemonte, Valle
           d'Aosta e Umbria, con quote di mercato combinate rispettivamente del [10-20]%,
           [10-20]% e [10-20]%. Inoltre, le attuali sovrapposizioni orizzontali nei tre mercati
           regionali sarebbe inferiore allo [0-5]%.
      16. La situazione non sarebbe differente se consideriamo i mercati locali, dove le quote
           combinate delle parti, nei mercati locali dove esiste una sovrapposizione
           orizzontale, sarebbe inferiore al [20-30]% oppure inferiore al [10-20]% se una
           sovrapposizione orizzontale superiore all'[0-5]% è presa in considerazione. Infine,
           definendo il mercato a livello locale, tale mercato, molto probabilmente, non
           costituirebbe una parte significativa del mercato comune4.
      17. Inoltre, secondo le parti, altri importanti operatori sono presenti nel mercato delle
           assicurazioni ramo vita. I principali concorrenti delle parti a livello nazionale sono
           Generali, Allianz, Poste Italiane, Unipol e Fondaria-Sai, ognuna con quote di
           mercato a livello nazionale superiori alle quote di mercato combinate delle parti5.
           Tali imprese sono a loro volta presenti nei suddetti mercati interessati regionali o
           locali.
3   Si veda decisione della Commissione Generali/Banca/Intesa/JV, COMP M.2768.
4   Complessivamente le quote di mercato delle parti a livello europeo non raggiungerebbero il 5% e non
    ci sarebbe alcun impatto significativo oltre confine.
5   Le quote di mercato nazionale di Generali, Allianz, Poste Italiane, Unipol e Fondaria-Sai sono
    rispettivamente 26%, 12%, 9%, 7% 6%.
                                                          3

      18. Con riguardo all'effetto verticale dell'operazione, nessun rischio di foreclosure
           appare ipotizzabile dato che per la distribuzione dei prodotti assicurativi vita –
           tramite il canale di distribuzione bancario – viene stimato che Aviva deterrà, a
           livello nazionale, una quota di mercato inferiore al [5-10]%6, con un incremento, a
           seguito della concentrazione, inferiore all' [0-5]%. Inoltre, a livello regionale,
           secondo le parti, la quota di mercato di Aviva sarebbe inferiore al [20-30]%. Nella
           regione con la più importante sovrapposizione (Marche) Aviva deterrebbe una
           quota di mercato non superiore al [20-30]%.
(6)      CONCLUSIONE
      19. Per le ragioni sopra esposte, la Commissione ha deciso di non opporsi
           all'operazione notificata e di dichiararla compatibile con il mercato comune e con
           l'accordo SEE. La presente decisione è stata adottata in applicazione dell'articolo 6,
           paragrafo 1, lettera b), del Regolamento (CE) n. 139/2004 del Consiglio.
                                                                  Per la Commissione
                                                                  [firmato]
                                                                  Neelie KROES
                                                                  Membro della Commissione
6   Tale percentuale è persino inferiore considerando che il sistema di distribuzione bancario rappresenta
    circa il 59% della distribuzione totale dei prodotti assicurazioni.
                                                           4
