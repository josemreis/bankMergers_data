                                                                                            Bruxelles, li 19.12.1991
                                                                                 VERSIONE PUBBLICA
                                                                                 REGOLAMENTO CEE N° 4064/89
                                                                                 DECISIONE IN CONFORMITA
                                                                                 DELL'ART. 6, paragrafo 1,
                                                                                 lettera a)
                                                                             Raccomandata R.R.
                                                                             Alla parte notificante
 Oggetto: Caso n° IV/M159 - Mediobanca / Generali
                      Vs. notificazione ai sensi dell'art. 4 del Regolamento del
                      Consiglio N° 4064/89 (Regolamento)
 L'OPERAZIONE NOTIFICATA
 1.         Il 27 Novembre 1991 alla Commissione è stata notificata
            un'operazione per effetto della quale Mediobanca - Banca di
            Credito Finanziario SpA - (Mediobanca) ha incrementato dal
            5,98% al 12,84% la sua partecipazione azionaria in
            Assicurazioni Generali SpA (Generali).
 2.         L'operazione è stata perfezionata attraverso la partecipazione
            di Mediobanca ad un consorzio di collocamento il quale ha
            sottoscritto tutte le nuove azioni emesse in occasione
            dell'aumento di capitale di Generali.                                                      Mediobanca, quale
            membro più importante del consorzio, ha sottoscritto le nuove
            azioni nella misura del 35%, corrispondente al 6,86% del
            capitale di Generali post-aumento.                                                  Il consorzio è stato
            creato al fine di collocare con termine massimo decennale le
            nuove azioni in capo agli azionisti di Generali nella
            proporzione di una nuova per quattro già possedute.
 3.         Ai membri del consorzio sono riconosciuti i diritti di voto
            proporzionali alle azioni sottoscritte fintantochè queste
            permarranno in loro possesso, e comunque per un periodo non
            superiore ai dieci anni. Allo spirare del termine le azioni
            non richieste dagli azionisti di Generali saranno cedute in
            borsa.
                                                   Rue de la Loi 200 - B-1049 Bruxelles - Belgio
________________________________________________________________________________________________________________
 Telefono: linea diretta 29..... centraline 299.11.11 - Telex COMEU B 21822 - Indirizzo telegrafico COMEUR Bruxelles Telecopiatrice 29.......

                               - 2 -
DIMENSIONE COMUNITARIA
4.   Mediobanca è una tra le più importante banche d'affari
     italiane; il suo fatturato mondiale e comunitario nell'ultimo
     anno finanziario, determinato ai sensi dell'articolo 5,
     paragrafo 3(a) del Regolamento, fu rispettivamente di 1.388 e
     1.359 milioni di Ecu.
5.   Generali è uno tra i più importanti gruppi assicurativi
     italiani;       il suo fatturato mondiale e comunitario
     nell'ultimo    anno   finanziario,    determinato   ai   sensi
     dell'articolo 5, paragrafo 3(b) del Regolamento, fu
     rispettivamente di 8.938 e 6.928 milioni di Ecu.
     Le parti non hanno realizzato più dei due terzi del loro
     fatturato comunitario in un solo e medesimo Stato Membro.
     Pertanto l'operazione ha una dimensione comunitaria.
CONCENTRAZIONE
6.   La notificata operazione in tanto è sussumibile nell'ambito di
     applicazione del Regolamento, in quanto per essa Mediobanca
     acquisisca, da sola o congiuntamente con altri, il controllo
     di Generali. L'articolo 3(3) del Regolamento definisce il
     controllo come la possibilità di esercitare un'influenza
     determinante su un'impresa.
7.   La partecipazione azionaria di Mediobanca in Generali,
     conseguente alla presente operazione, rappresenta il 12,84%.
     Questa partecipazione di minoranza potrebbe essere di per sè
     sola sufficiente a conferire il controllo qualora si
     dimostrasse    che,    a   causa    della    scarsa   presenza
     dell'azionariato alle assemblee ordinarie di Generali,
     Mediobanca abbia la possibilità di esercitare un'influenza
     determinante sulle decisioni della stessa assemblea.        La
     Commissione ha constatato che durante gli ultimi cinque anni
     le assemblee ordinarie di Generali hanno registrato una
     percentuale di partecipazione degli azionisti oscillante tra
     il 26,4% ed il 34,4%. Inoltre, si osserva che, per effetto
     dell'operazione, la percentuale media dell'azionariato avente
     diritto di voto presente alle assemblee ordinarie di Generali
     deve essere aumentata quanto meno della nuova partecipazione
     di Mediobanca, ossia del 6,84%.      Pertanto, la presumibile
     partecipazione assembleare oscillerà tra il 33,24% ed 41,24%.
     Di conseguenza, la partecipazione azionaria di Mediobanca non
     consentirà per sè sola a Mediobanca di esercitare un'influenza
     determinante sulle assemblee ordinarie di Generali.
8.   Nondimeno una situazione di controllo potrebbe configurarsi in
     presenza di accordi vincolanti, intercorrenti tra Mediobanca
     ed altri azionisti di Generali, i quali consentano a
     Mediobanca di esercitare, da sola o congiuntamente,
     un'influenza determinante sulla composizione o sulle decisioni
     degli organi sociali di Generali. Questo potrebbe essere il
     caso qualora si fosse in presenza di accordi traslativi del
     diritto di voto e conferenti a Mediobanca la maggioranza nelle
     assemblee ordinarie di Generali, o, ancora, qualora si fosse
     in presenza di accordi conferenti a Mediobanca la possibilità
     di esercitare, da sola o congiuntamente,          un'influenza

                                - 3 -
      determinante sulla composizione o sulle decisioni degli organi
      sociali.
9.    A questo proposito Mediobanca ha comunicato alla Commissione
      l'esistenza di un accordo tra la stessa ed Euralux, il più
      importante azionista di Generali dopo Mediobanca con una
      partecipazione del 4,77%, [...](1) in virtù del quale
      Mediobanca ed Euralux si vincolano reciprocamente a non cedere
      le loro partecipazioni azionarie.
      Il predetto accordo non contiene disposizioni circa
      l'esercizio congiunto dei diritti di voto nè include
      qualsivoglia meccanismo societario che garantisca il risultato
      finale delle proposizioni concernenti la composizione degli
      organi sociali.
10.   Il fatto che Mediobanca non possa esercitare un'influenza
      determinante sugli organi sociali di Generali trova ulteriore
      conferma nella [...](2) consiglio di amministrazione di
      Generali.
11.   Pertanto, per le illustrate ragioni, la Commissione non reputa
      che per effetto della notificata operazione Mediobanca possa
      esercitare,    da   sola   o   congiuntamente,    un'influenza
      determinante su Generali.
Per questi motivi la Commissione è pervenuta alla conclusione che
la notificata operazione non ricade nell'ambito di applicazione del
Regolamento del Consiglio N. 4064/89.      La presente decisione è
adottata ai sensi dell'articolo 6, paragrafo 1(a) del predetto
Regolamento.
                                     Per la Commissione,
  TEXTE RECONSTITUÉ ÉLECTRONIQUEMENT / ELECTRONICALLY RE-CREATED
              TEXT / ELEKTRONISCH NACHGEBILDETER TEXT
(1)
      Omesso ai fini della pubblicazione.
(2)
      Omesso ai fini della pubblicazione.     Leggasi: composizione
      del.
