II.  LE PARTI
4.   Zurigo è la rappresentanza generale per l'Italia di Zurich Insurance Company, società
     capogruppo di Zurich Insurance Group che è un gruppo di compagnie assicurative operante
     a livello mondiale. Zurich Insurance Group è presente sul mercato assicurativo vita italiano
     attraverso Minerva Vita Assicurazioni S.p.A., Zurigo Compagnia di Assicurazioni sulla
     Vita S.A., Rappresentanza Generale per l'Italia, Zetasim S.p.A. e Zeta Finanza S.p.A..
5..  Banco di Napoli, società capogruppo del Gruppo Banco di Napoli, è una banca
     commerciale che opera in Italia, prevalentemente nel sud, nonchè in alcuni dei principali
     centri finanziari internazionali. La maggioranza delle azioni del Banco di Napoli sono
     detenute dalla Fondazione Banco di Napoli - Istituto di Diritto Pubblico (71,4%) e dal
     Ministero del Tesoro (13,5%). La Fondazione Banco di Napoli è controllata dal Ministero
     del Tesoro. Prima dell'operazione il Banco di Napoli non era presente nel settore
     assicurativo, se non in modo marginale per mezzo di una sua controllata, BN Finrete SIM
     S.p.A., la quale opera in qualità di agente non esclusivo di una compagnia di assicurazioni
     vita, Prudential Vita S.p.A..
III. CONCENTRAZIONE
Controllo congiunto
6.   Per effetto dell'operazione descritta in precedenza, sia la Zurigo che il Banco di Napoli
     deterranno il 50% del capitale della società di nuova costituzione. In base ai patti
     parasociali, il consiglio di amministrazione sarà composto di 7 membri, 4 designati dal
     Banco di Napoli e 3 dalla Zurigo.
7.   Lo statuto della società di nuova costituzione prevede che le decisioni principali del
     consiglio di amministrazione concernenti la pianificazione strategica dell'azienda, le
     politiche di sviluppo commerciale e di investimento nonchè la nomina dei direttori della
     stessa devono essere assunte con la presenza ed il voto favorevole di almeno 5
     amministratori in carica. Per effetto di cio' la impresa comune sarà controllata
     congiuntamente dalla Zurigo e dal Banco di Napoli che dovranno entrambi necessariamente
     intervenire per assicurare la gestione della società.
Autonomia funzionale
8.   La società di nuova costituzione non si occuperà della distribuzione dei contratti esistenti di
     assicurazione vita della Zurigo. Al contrario, l'impresa comune predisporrà, gestirà e
     venderà propri prodotti assicurativi con il proprio marchio. Inoltre l'impresa comune
     disporrà di mezzi finanziari, personale e attività sufficienti per poter esercitare le funzioni
     normalmente svolte da compagnie di assicurazione indipendenti attive nel settore
     dell'assicurazione vita. L'operazione darà luogo pertanto alla creazione di un nuovo
     fornitore nel mercato dell'assicurazione vita in Italia. Il fatto che la società di nuova
     costituzione non ha una propria rete di distribuzione ma si avvarrà dei punti di distribuzione
     di una delle sue imprese fondatrici non pregiudica siffatta conclusione dato che a-) l'impresa
     fondatrice opererà solo in quanto agente dell'impresa comune; b-) altre compagnie di
     assicurazione operanti sullo stesso mercato distribuiscono i loro prodotti attraverso contratti
     di agenzia con reti di distribuzione non di proprietà ed in particolare reti bancarie, le quali
     costituiscono pertanto un modo usuale di operare in questo mercato.
                                                  2

Aspetti di Cooperazione
9.   Al fine di valutare se una impresa comune è di natura cooperativa è necessario stabilire se
     sia prevedibile un coordinamento tra le società fondatrici. Il coordinamento tra le società
     fondatrici e l'impresa comune è un elemento rilevante solo in quanto rappresenta uno
     strumento per instaurare o rafforzare il coordinamento tra le società fondatrici. Solo Zurigo
     è attiva nel mercato della joint venture. Non vi è dunque la possibilità di un coordinamento
     del comportamento concorrenziale tra le imprese fondatrici dell'impresa comune. La
     clausola dei patti parasociali che stabilisce che la joint venture ceda in coassicurazione ad
     una compagnia del gruppo Zurigo una quota del 10% degli affari acquisiti non darà luogo
     egualmente ad alcun coordinamento del comportamento concorrenziale delle imprese
     fondatrici della impresa comune.
10. Pertanto l'operazione dà luogo alla creazione di una impresa comune avente natura
     concentrativa e costituisce pertanto una concentrazione ai sensi dell'articolo 3 del
     Regolamento N/ 4064/89.
III. DIMENSIONE COMUNITARIA
11. Il fatturato totale a livello mondiale, calcolato ai sensi dell'articolo 5, paragrafo 3 del
     Regolamento No 4064/89, realizzato nell'anno 1993 dalla Zurigo e dal Banco di Napoli è
     stato rispettivamente pari a 14.420 milioni di ECU e a 6.856 milioni di ECU. Sia la Zurigo
     che il Banco di Napoli hanno un volume d'affari a livello comunitario superiore a 250
     milioni di ECU (rispettivamente 5.164 milioni di ECU e 6.065 milioni di ECU). Le imprese
     interessate non realizzano più di due terzi del loro volume di affari comunitario in un solo e
     nello stesso Stato membro. L'operazione notificata ha dunque dimensione comunitaria.
IV. COMPATIBILITA' CON IL MERCATO COMUNE
I Mercati rilevanti del Prodotto e Geografico
12. La Commissione ha ritenuto in precedenti decisioni che esistono tanti differenti mercati del
     prodotto quanti sono i differenti tipi di assicurazione e di rischio coperti, dato che le loro
     caratteristiche, il quadro regolamentare, i premi e le finalità sono chiaramente distinti dal
     punto di vista del consumatore. In particolare, la Commissione ha distinto tra il mercato
     dell'assicurazione vita, il mercato dell'assicurazione non vita ed il mercato della
     riassicurazione. Tuttavia, la Commissione ha lasciato aperta la questione se differenti
     mercati possono essere distinti all'interno di ciascuna categoria. Con riguardo al mercato
     geografico, la Commissione ha ritenuto che sebbene i mercati di assicurazione vita e non
     vita possano diventare più aperti, i mercati geografici al momento appaiono essere
     nazionali, in considerazione delle differenze nei canali di distribuzione, nelle preferenze dei
     consumatori e nella regolamentazione.
     Non vi è sovrapposizione tra le attività della Zurigo e quelle del Banco di Napoli. Inoltre,
     La Zurigo detiene una quota estremamente modesta nel settore dell'assicurazione vita in
     Italia, mentre la società di nuova costituzione non è ancora attiva. Infine, anche qualora
     venissero individuati più mercati all'interno del settore dell'assicurazione vita, non vi
                                                 3

      sarebbe alcuna sovrapposizione tra le attività della Zurigo e quelle della joint venture.
      Pertanto, la definizione esatta del mercato puo' essere lasciata aperta.
Valutazione competitiva
13. La concentrazione non costituisce o rafforza una posizione dominante nel mercato comune
      o in una parte sostanziale di esso. La quota detenuta da Zurigo rispetto al complesso del
      mercato assicurativo vita italiano è inferiore all'1,5%. Inoltre, Zurigo non è attiva nel
      segmento di mercato nel quale opererà la società di nuova costituzione, la quale dovrà poi
      confrontarsi con concorrenti di maggiori dimensioni che utilizzano le reti bancarie per la
      vendita dei propri prodotti assicurativi vita. In ogni caso, in considerazione della esigua
      quota di mercato menzionata in precedenza non è necessario valutare se l'uso della rete del
      Banco di Napoli possa dar luogo alla costituzione o al rafforzamento di una posizione
      dominante.
      Per cio' che concerne il mercato della riassicurazione, l'operazione non modificherà
      sostanzialmente il peso del gruppo Zurigo come cliente in questo mercato.
V.    RESTRIZIONI ACCESSORIE
14. Gli accordi prevedono che la società di nuova costituzione si avvarrà tra l'altro degli
      sportelli del Banco di Napoli per un periodo di cinque anni e che il Banco di Napoli si
      impegna a non sviluppare e/o promuovere direttamente nuovi accordi nel ramo vita con
      altre compagnie di assicurazione durante questo periodo. Tale esclusiva costituisce una
      restrizione della concorrenza che è direttamente legata e necessaria alla realizzazione
      dell'operazione di concentrazione, dato che consente alla società di nuova costituzione di
      beneficiare del contributo di una rete di distribuzione esistente durante la fase di avvio.
VI. CONCLUSIONE
15. Per le ragioni precedenti, la concentrazione proposta non solleva seri dubbi sulla sua
      compatibilità con il mercato comune.
                                               *       *
                                                   *
Per queste ragioni la Commissione ha deciso di non opporsi alla operazione notificata e di
dichiararla compatibile con il mercato comune. La presente decisione è adottata ai sensi
dell'articolo 6, paragrafo 1 (b) del Regolamento del Consiglio n/. 4064/89.
                                                                                  Per             La
Commissione
                                                   4
