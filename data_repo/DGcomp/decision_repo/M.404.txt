                      COMMISSIONE DELLE COMUNITA'' EUROPEE
                                                                     Bruxelles, 9.2.1994
                                                                          REGOLAMENTO CEE N.
                                                                           4064/89 DECISIONE IN
                                                                        CONFORMITA DELL'ART. 6,
                                                                            PAR. 1, LETTERA b)
                                                                       VERSIONE ACCESSIBILE
                                                                       AL PUBBLICO
                                                                        Alle parti notificanti
Egregi Signori,
Argomento: Caso No. IV/M.404 - Generali / Central Hispano-Generali
                  Notifica del 10.01.1994 conformemente al Regolamento del Consiglio (CE)
                  No. 4064/89
1.    La notifica menzionata riguarda gli accordi firmati il 30 dicembre 1993 tra
      Assicurazioni Generali S.p.A. (Generali) e Banco Central Hispano-Americano
      (Banco), che comportano l'acquisto da parte di Generali del 25% del capitale di
      Central Hispano-Generali, Holding de Entidades de Suguros, S.A., (Holding),
      un'impresa precedentemente controllata congiuntamente da Generali e Banco.
2.    L'acquisizione di controllo congiunto è stata autorizzata dalla Commissione (si veda
      la decisione del 6.4.1992 nel caso No IV/M.189). A seguito della realizzazione
      dell'operazione notificata Generali otterrà il possesso del 75% delle azioni di Holding
      e, modificando sostanzialmente il patto di sindacato azionario con il Banco, acquisirà
      il controllo esclusivo di Holding.
3.    Dopo l'esame della notifica, la Commissione è giunta alla conclusione che
      l'operazione notificata rientra nel campo di applicazione del Regolamento Nr.
      4064/89 del Consiglio e non solleva seri dubbi sulla sua compatibilità con il mercato
      comune.
Rue de la Loi - 200 B-1049 Brussels, Belgium - Office: ...........
Telephone: direct line (+32-2)29....... exchange 299.11.11 . Fax: 2964301
Telex: COMEU B 21877 . Telegraphic address: COMEUR Brussels

I.   LE PARTI
4.   Generali è una società principalmente attiva nel settore assicurativo e nella
     riassicurazione; essa possiede, inoltre, un portafoglio azionario importante in altri
     settori.
5.   Holding è un'impresa spagnola autonoma. Le sue attività economiche principali
     consistono in servizi di assicurazione e riassicurazione nel territorio spagnolo.
II. CONCENTRAZIONE
6    Generali e Banco attualmente hanno controllo congiunto di Holding sulla base di
     partecipazioni azionarie paritarie. Il 30 dicembre 1993 sono stati firmati due accordi.
     In base al primo Banco, che attualmente detiene una partecipazione azionaria del
     50% nella Holding attraverso la sua filiale controllata al 100% Canfy S.L., venderà
     il 25% delle azioni a Generali.
7.   Sulla base del secondo accordo, Holding separerà le attività economiche relative ai
     prodotti assicurativi venduti attraverso la rete di distribuzione di Banco. Verranno
     quindi create due diverse società per sviluppare le attività nei rami vita e non-vita.
     Entrambe le società saranno controllate e possedute dal Banco (51%) e da Banco
     Vitalicio, una filale di Holding (49%). Le parti saranno ugualmente rappresentate nei
     rispettivi consigli di amministrazione. Tale operazione non presenta dimensione
     comunitaria.
8.   Il patto di sindacato azionato del 14.01.92 è stato modificato. Il nuovo patto
     conferirisce a Generali controllo esclusivo su Holding. Generali nominerà 4 dei 6
     membri del consiglio di amministrazione della                 Holding. I consigli di
     amministrazione delle società affiliate rifletteranno il nuovo assetto di maggioranza
     della partecipazione azionaria. Una maggioranza qualificata del 76% è raramente
     richiesta, ed in particolare soltanto per proteggere l'interesse di minoranza di Banco.
9.   L'acquisizione di controllo esclusivo a fronte del precedente controllo congiunto
     rappresenta un cambiamento nella qualità dell'influenza decisiva esercitata da
     Generali e determina un cambiamento duraturo nella struttura di entrambe le imprese.
     L'acquisizione di controllo esclusivo, dunque, costituisce una concentrazione ai sensi
     dell'Articolo 3 (1) del regolamento.
III. DIMENSIONE COMUNITARIA
10. Le imprese interessate hanno un volume d'affari mondiale complessivo combinato
     che eccede i 5 miliardi ECU. Sia Generali che Holding hanno un volume d'affari a
     livello comunitario superiore a 250 milioni di ECU e non raggiungono più di due
     terzi del loro volume d'affari comunitario in uno e nello stesso Stato Membro.
     L'operazione notificata ha dunque dimensione comunitaria.
                                               2

IV. COMPATIBILITÀ CON IL MERCATO COMUNE
A. Il prodotto pertinente ed il mercato geografico
11. Si ritiene che esistano tanti mercati del prodotto quante sono le assicurazioni per
    ciascun tipo di rischio, sulla base del fatto che le loro caratteristiche, i premi e gli
    scopi sono distinti dal punto di vista dei consumatori. Di conseguenza non sono
    sufficientemente sostituibili. Va quindi concluso che l'assicurazione sulla vita ed ogni
    tipo di assicurazione non sulla vita costituiscono mercati del prodotto distinti. La
    riassicurazione costituisce un altro mercato distinto a causa del suo particolare scopo,
    la distribuizionee dei rischi tra gli assicuratori. Sebbene i mercati assicurativi
    potranno apririsi maggiormente alla concorrenza intracomunitaria in un prossimo
    futuro, il mercato geografico sembra a tutt'oggi essere principalmente nazionale in
    considerazione delle diverse normative nazionali vigenti in materia. A causa del
    grado relativamente basso di concentrazione nel settore e sulla base del fatto che
    l'operazione prevista non ha un impatto diretto su altri Stati Membri, verrà analizzato
    esclusivamente il mercato spagnolo.
B. VALUTAZIONE COMPETITIVA
12. Nella sua decisione relativa all'acquisto di controllo congiunto su Holding, nel caso
    no. IV/M.189, la Commissione ha sottolineato il ruolo preponderante che Generali
    avrebbe svolto nell'entità controllata congiuntamente. L'attuale transazione rinforza
    il controllo di Generali ma non conduce alla combinazione di quote di mercato in
    alcun settore. Al contrario, a causa della separazione del settore assicurativo a favore
    di Banco, citata nel paragrafo 7, Generali perderà una quota molto piccola del
    mercato spagnolo dell'assicurazione vita e non-vita. Ogni possibile aumento del
    contributo finanziario che Holding riceverà da Generali non rileva nel caso di specie
    poichè Banco è finanziariamente forte.
13. Il mercato assicurativo spagnolo nel settore non-vita è frammentato a tal punto che
    nessuna impresa detiene una parte di mercato superiore al 10% per ciascun tipo di
    prodotto. Tre operatori detengono una parte di mercato superiore al 10% nel mercato
    spagnolo per l'assicurazione vita: Holding (14,79%), Vida Cixa (13,03%) e
    Euroseguros (11.91%). Holding sarà in concorrenza con altri importanti gruppi
    assicurativi europei egualmente forti dal punto di vista finanziario, che al momento
    controllano un terzo dell'insieme del mercato assicurativo spagnolo.
14. La concentrazione proposta dunque non creerà o non reinforzerà una posizione
    dominante in base alla quale un'efficace concorrenza sarà significativamente impedita
    o ostacolata nel mercato comune o in una parte sostanziale di esso.
                                             3

V. CONCLUSIONE
15. Per le ragioni precedenti, la concentrazione proposta non solleva seri dubbi sulla sua
    compatibilità con il mercato comune.
                                         *        *
                                             *
    Per queste ragioni la Commissione ha deciso di non opporsi alla notificata operazione
    e di dichiararla compatibilie con il mercato comune. La presente decisione è adottata
    ai sensi dell'articolo 6, paragrafo 1 (b) del Regolamento del Consiglio n°. 4064/89.
                                                        Per La Commissione
                                             4
