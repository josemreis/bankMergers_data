                                                                                            Bruxelles, li 06.04.1992
                                                               VERSIONE ACCESSIBILE
                                                               AL PUBBLICO
                                                               REGOLAMENTO CEE N. 4064/89
                                                               DECISIONE IN CONFORMITÀ
                                                               DELL'ART. 6, PAR. 1,
                                                               LETTERA b)
                                                           Alle parti notificanti
 Egregi Signori,
 Oggetto : Caso n°. IV/M.189 - Generali/BCHA
                         Vs. notificazione ai sensi dell'art. 4 del Regolamento
                         del Consiglio n° 4064/89 (Regolamento)
 L'OPERAZIONE NOTIFICATA
 1. Il 05.03.1992 Assicurazioni Generali S.p.A. (Generali) e Banco
        Central Hispanoamericano S.A. (BCHA) hanno notificato alla
        Commissione un'operazione per la quale esse hanno inteso
        costituire una nuova impresa comune (IC) denominata "Central
        Hispano-Generali Grupo Asegurado", alla quale esse avrebbero
        trasferito tutte le loro attività nel settore assicurativo
        spagnolo, eccezion fatta per la Delegazione spagnola di
        Generali, la quale detiene una quota di mercato dello 0,41% nel
        ramo vita e dello 0,93% nel ramo non-vita, e Covadonga, la quale
        ultima è interamente controllata da Generali; Covadonga opera
        esclusivamente nel ramo vita con una quota di mercato dello
        0,79%.
 LE PARTI
 2. BCHA è un gruppo bancario spagnolo di recente costituzione
        risultante dalla fusione di Banco Central e Banco Hispano
        Americano. Esso opera principalmente nel settore bancario, pur
        avendo              importanti                   diramazioni                nel         settore         industriale,
        immobiliare ed in quello dei servizi.
 3. Generali è principalmente attiva nel settore assicurativo, pur
        detenendo un importante portafoglio di partecipazioni in altri
        settori.
                                                   Rue de la Loi 200 - B-1049 Bruxelles - Belgio
________________________________________________________________________________________________________________
 Telefono: linea diretta 29..... centraline 299.11.11 - Telex COMEU B 21822 - Indirizzo telegrafico COMEUR Bruxelles Telecopiatrice 29.......

                                - 2 -
DIMENSIONE COMUNITARIA
4. La notificata operazione è di dimensione comunitaria. Il valore
    dei premi lordi emessi a livello mondiale da Generali nell'anno
    1990 è ammontato a 8,938 miliardi di ECU. Nel medesimo anno
    finanziario il fatturato mondiale di BCHA, determinato ai sensi
    dell'art. 5, paragrafo 3(a) del Regolamento è ammontato a 3,732
    miliardi di ECU.      Ciascuna delle imprese ha realizzato un
    fatturato comunitario superiore a 250 milioni di ECU. Esse non
    hanno realizzato oltre i due terzi del loro fatturato
    comunitario all'interno di un solo e medesimo Stato membro.
CONCENTRAZIONE
Controllo congiunto
5. Realizzata la notificata operazione, ciascuna delle parti
    deterrà nella (IC) una partecipazione pari al 50%.           Nel
    Consiglio di Amministrazione, composto di otto membri, ciascuna
    delle imprese avrà il diritto di nominare quattro consiglieri.
    Il Consiglio nominerà, su proposta di BCHA, il Presidente e, su
    proposta di Generali, l'Amministratore Delegato.
    Al fine di determinare le strategie operazionali dell'IC, due
    comitati saranno costituiti;       il primo si occuperà delle
    attività assicurative, il secondo di quelle finanziarie. Essi
    saranno coordinati dall'Amministratore Delegato.        Generali
    nominerà due membri su tre nel comitato assicurativo;       BCHA
    nominerà due membri su tre in quello finanziario. Le decisioni
    di entrambi i comitati dovranno essere adottate all'unanimità.
6. Pertanto, l'IC sarà controllata congiuntamente da Generali e
    BCHA.
Entità economica autonoma
7. L'IC agirà sul mercato spagnolo quale entità economica autonoma
    ed indipendente poiché essa rileverà dalle società fondatrici
    tutte le loro attività nel settore assicurativo.          All'IC
    verranno trasferiti tutti mezzi che le permetteranno di
    sviluppare la propria attività commerciale in modo indipendente
    e per un tempo indeterminato.
8. Il notificato accordo dispone che BCHA distribuirà in via
    esclusiva i prodotti della IC per un periodo minimo di dieci
    anni, [. . .](1). Il predetto accordo non pregiudica l'autonomia
    della IC poiché essa disporrà di una propria rete distributiva;
    pertanto essa non sarà obbligata a commercializzare i propri
    prodotti esclusivamente attraverso BCHA.
Mancanza di coordinamento del comportamento concorrenziale
9. In virtù del sottoscritto accordo le parti non sono autorizzate
    né ad intraprendere alcuna nuova attività nel mercato spagnolo,
    né a detenere interessi in altre compagnie assicurative, fatti
    salvi quelli già menzionati.
(1)
    Omesso ai fini della pubblicazione.

                               - 3 -
10.    Nonostante la propria partecipazione nella IC, BCHA non sarà
       più presente sul mercato assicurativo spagnolo.      Inoltre
       l'abbandono del suo know-how concernente il settore
       assicurativo renderà il rientro sul mercato in parola
       oltremodo oneroso. Infine, anche considerata l'apertura dei
       mercati assicurativi all'interno della Comunità, sarebbe
       finanziariamente ed economicamente sconveniente per BCHA
       abbandonare i benefici conseguenti al presente accordo con
       Generali e decidere di rientrare il mercato assicurativo una
       volta che le condizione concorrenziali saranno maggiori e
       più difficili.
11.    Le commissioni percepite a seguito della distribuzione dei
       prodotti assicurativi rappresenteranno per BCHA una parte
       estremamente marginale delle proprie entrate;       pertanto
       esse, a questo momento, non condurranno alla coordinazione
       del comportamento concorrenziale di BCHA e della IC.
12.    Generali assumerà l'intera responsabilità della gestione e
       della politica assicurativa della IC. Gli interessi di BCHA
       nella IC saranno infatti più finanziari che commerciali.
       Pertanto non può configurarsi alcuna concorrenzialità tra la
       IC e Generali.
13.    Poiché non sussiste alcun altra sovrapposizione tra le
       attività esercitate dalle imprese fondatrici, è improbabile
       che la creazione della IC possa condurre ad una benché
       minima forma di coordinazione tra Generali e BCHA.
14.    Per questi motivi la notificata operazione costituisce una
       concentrazione ai sensi dell'articolo 3 del Regolamento.
COMPATIBILITÀ CON IL MERCATO COMUNE
Mercato del prodotto
15. Vi è ragionevole motivo di ritenere che nel settore
    assicurativo vi siano tanti differenti mercati del prodotto
    quanti sono i differenti tipi di assicurazione e di rischio
    coperti. Infatti, poiché i differenti prodotti assicurativi
    sono funzionali alla copertura contro differenti rischi, essi
    non sono in misura rilevante sostituibili l'uno all'altro.
    Pertanto, l'assicurazione nel ramo vita e ogni altro tipo di
    assicurazione non vita sembrano costituire differenti mercati
    sotto il profilo del prodotto poiché i loro premi,
    caratteristiche e finalità, sono chiaramente distinti dal punto
    di vista del consumatore.
    Tuttavia, la definizione del mercato del prodotto può restare
    impregiudicata,    poiché   anche   basando   l'analisi   sulla
    definizione più ristretta, l'operazione non suscita seri dubbi
    per quanto riguarda la sua compatibilità con il mercato comune.
16. In quasi tutti i diversi mercati assicurativi le attività delle
    parti notificanti si sovrappongono. Tuttavia solo per i rami
    vita, trasporto, danni indiretti, malattia e "contractor all
    risk" (CAR) le quote di mercato detenute dalla IC supererebbero
    il 10%. In conseguenza, solo questi cinque mercati saranno
    considerati quali interessati dalla presente concentrazione.

                              - 4 -
    (a) Assicurazione vita
        Essa è essenzialmente un contratto di lunga durata, in
        media da 15 a 20 anni, comportante il pagamento di un
        premio predeterminato; principalmente è finalizzata alla
        copertura del rischio morte.         Normalmente si suol
        distinguere tra assicurazione per il caso morte, in cui
        l'assicuratore paga al beneficario il capitale alla morte
        dell'assicurato, ed assicurazione per il caso di vita, in
        cui l'assicuratore pagherà il capitale se l'assicurato è
        in vita ad una data o ad un'età determinata.
    (b) Assicurazione trasporto
        Essa è normalmente un contratto di corta durata, talvolta
        inferiore all'anno, talvolta funzionale alla copertura di
        un singolo e specifico trasporto. Il rischio coperto può
        essere rappresentato sia dai beni trasportati che dai mezzi
        di trasporto, quali navi ed aeroplani.
    (c) Assicurazione malattia
        Essa è essenzialmente un contratto di lunga durata contro
        il rischio di malattia.      In virtù di tale contratto
        assicurativo un risarcimento è pagato all'assicurato
        allorquando egli si ammali oppure sia ricoverato in
        ospedale.
    (d) Assicurazione danni indiretti
        In virtù di tale polizza l'assicuratore è tenuto ad
        indennizzare l'assicurato per le perdite di reddito
        economico che questi avrebbe potuto conseguire per un atto
        oppure per un'attività se non si fosse prodotto il sinistro
        descritto nel contratto.
    (e) Assicurazione CAR
        In virtù di tale polizza l'assicurato è coperto contro i
        danni   causati   a  terzi    nell'esecuzione   di   lavori
        cantieristici. Tale assicurazione copre altresì i danni
        e le perdite materiali sofferte dai macchinari o dalle
        installazioni industriali assicurati come conseguenza di
        un evento improvviso ed imprevisibile.
Mercato geografico
17. Per il momento tutti i mercati assicurativi interessati dalla
    notificata operazione appaiono essere nazionali.         Ciò è
    principalmente dovuto alle seguenti ragioni:
    (a) Preferenze dei consumatori
    Le persone fisiche e le imprese piccole e medie aventi sede in
    uno Stato membro sono d'uso stipulare contratti assicurativi
    con imprese assicuratrici stabilite nel medesimo Stato membro
    e che, come tali, sono ben conosciute dai loro clienti; vi è

                               - 5 -
    infatti una grande necessità per l'imprese assicuratrici di
    stabilirsi e di consolidare la loro reputazione prima di
    commercializzare i loro prodotti.
    Inoltre, nei diversi Stati membri sussistono attitudini e
    sensibilità completamente differenti nei confronti dei prodotti
    assicurativi;    ciò costringe gli assicuratori ad offrire
    prodotti espressamente concepiti per soddisfare le domande dei
    clienti, le quali variano da uno Stato membro all'altro.
    (b) Premi
    Per il momento i premi pagati degli assicurati variano in modo
    significativo da un Paese all'altro anche in conseguenza
    dell'esistenza di differenti disposizioni legislative.
    (c) Canali di distribuzione
    I   canali   di  distribuzione    dei   prodotti   assicurativi
    differiscono in modo significativo tra i diversi Stati membri.
    In alcuni Paesi, come il Regno Unito, i prodotti assicurativi
    sono massicciamente distribuiti attraverso "brokers", mentre in
    altri Paesi, come la Francia, essi sono principalmente
    distribuiti attraverso gli sportelli bancari.
    L'esistenza di mercati nazionali è corroborata dal fatto che le
    parti di mercato detenute dai gruppi assicurativi nei diversi
    Paesi comunitari sono considerevolmente dissimili.
18. Vi è motivo di ritenere che nel prossimo futuro molti dei
    mercati assicurativi che sono allo stato presente nazionali
    possano divenire aperti alla concorrenza intra-comunitaria in
    concomitanza dell'applicazione delle disposizioni comunitarie
    concernenti il mercato unico.          La nuova legislazione
    comunitaria, contemplando "inter-alia" la libertà dei servizi
    nell'area assicurativa, permetterà alle imprese d'assicurazione
    di intraprendere le loro attività in uno Stato membro più
    facilmente che ora.
    Tuttavia, la definizione del mercato geografico può restare
    impregiudicate poiché anche basando l'analisi sulla definizione
    più ristretta l'operazione non suscita seri dubbi per quanto
    riguarda la sua compatibilità con il mercato comune.
    Considerato il grado di concentrazione estremamente basso del
    mercato assicurativo comunitario, e tenuto conto che la
    notificata operazione non interessa alcun mercato a livello
    comunitario, solamente il mercato spagnolo sarà preso in
    considerazione.
La posizione delle Parti notificanti e dei loro più importanti
concorrenti nel mercato spagnolo
19. Come precedentemente menzionato, solamente in cinque    mercati
    assicurativi spagnoli la IC deterrebbe quote di         mercato
    superiori al 10%. Più precisamente: 17% nel ramo vita   e danni
    indiretti, 13,76% nel mercato CAR, 12,13% nel           mercato
    dell'assicurazione    malattia,    e    10,87%    nel   mercato
    dell'assicurazione trasporto.
20. Nei mercati vita e danni indiretti la IC deterrebbe la seconda
    posizione dopo Euroseguros (22,83% nel mercato vita) e Musini

                               - 6 -
    (24,67% nel mercato danni indiretti). Negli altri tre mercati
    la IC diverrebbe "leader" del mercato davanti Centro
    Aseguradoro (11,96% nel mercato malattia), Union y el Fenix
    Español (8,64% nel mercato CAR e 10,15% nel mercato trasporto).
    Il mercato spagnolo è caratterizzato più marcamente degli altri
    mercati da un grado estremamente basso di concentrazione.
    Basti dire che le prime cinque imprese assicurative, in
    ciascuno dei mercati interessati dall'operazione, raggiungano
    una quota di mercato inferiore al 50%.      Infine, il mercato
    spagnolo è caratterizzato da una forte concorrenzialità dovuta
    anche alla presenza di tutti i più importanti gruppi
    assicurativi europei.
CONCLUSIONE
21. Per i predetti motivi, ed in particolare considerato il fatto
    che le quote di mercato detenute dalla IC, anche sulle base
    dell'esistenza di mercati assicurativi nazionali, sarebbe
    inferiore al 25% e stante il basso grado di concentrazione dei
    mercati interessati dall'operazione, la Commissione ha deciso
    di non opporsi alla notificata operazione e di dichiararla
    compatibile con il mercato comune. La presente decisione è
    adottata ai sensi dell'articolo 6, paragrafo 1 (b) del
    Regolamento del Consiglio N°. 4064/89.
                                Per la Commissione
 TEXTE RECONSTITUÉ ÉLECTRONIQUEMENT / ELECTRONICALLY RE-CREATED
             TEXT / ELEKTRONISCH NACHGEBILDETER TEXT
