                       COMMISSIONE DELLE COMUNITÀ EUROPEE
                                                           Bruxelles, 26.07.1995
                                                              VERSIONE PUBBLICA
                                                              REGOLAMENTO CEE N. 4064/89
                                                              DECISIONE IN CONFORMITA`
                                                              DELL'ART. 6. PAR. 1, LETTERA b)
                                                           Alle parte notificanti
Egregi Signori,
Argomento: Caso No. IV/M.606 - GENERALI/COMIT/PREVINET
                  Notifica del 26.06.1995 conformemente al Regolamento del Consiglio (CE) No.
                  4064/89
1.     L'operazione proposta riguarda l'accordo in forza del quale Generali S.p.A. (GENERALI)
       e Banca Commerciale Italiana S.p.A. (COMIT) hanno convenuto di costituire una joint
       venture che opererà nel settore dell'assistenza amministrativa alle società operanti nel
       campo dei fondi pensione in Italia. L'operazione è stata notificata alla Commissione il
       26 giugno 1995 conformemente all'articolo 4 del Regolamento del Consiglio (CEE) No
       4064/89.
2.     Dopo aver esaminato la notifica la Commissione ha concluso che l'operazione notificata
       rientra nel campo di applicazione del Regolamento del Consiglio No 4064/89 e non
       solleva seri dubbi sulla sua compatibilità con il mercato comune.
I.     L'OPERAZIONE
3.     L'accordo sottoscritto da GENERALI e COMIT prevede la costituzione dell'impresa
       comune PREVINET S.p.A., a partecipazione paritetica. La durata della società è fissata
       al 31 dicembre 2050.
Rue de la Loi 200 - B-1049 Brussels - Belgium
Telephone: exchange (+32-2)299.11.11
Telex: COMEU B 21877 - Telegraphic address: COMEUR Brussels

II.   LE PARTI
4.    GENERALI è il principale gruppo italiano di compagnie assicurative ed opera,
      direttamente o attraverso società controllate, in tutti i settori assicurativi e nella
      riassicurazione in Italia e in numerosi altri paesi europei.
5.    COMIT è una delle principali banche italiane operante in ogni settore dei comparti
      bancario e finanziario.
6.    PREVINET in base allo statuto ha per oggetto la prestazione di servizi amministrativi
      e informatici a soggetti terzi operanti sia nel settore della previdenza complementare
      quali i fondi pensione costituiti ai sensi del decreto legislativo 21 aprile 1993 n. 124 e
      successive modificazioni e integrazioni, nonché i soggetti abilitati alla gestione delle
      risorse di questi ultimi, sia nel settore dell'assistenza, quali le casse di assistenza e le
      imprese di assicurazione presso cui le prime coprono i rischi.
III. CONCENTRAZIONE
Controllo congiunto
7.       Per effetto dell'operazione descritta in precedenza, GENERALI e COMIT
         parteciperanno in pari misura (50% ciascuno) al capitale sociale di PREVINET. Il
         consiglio di amministrazione, al quale sarà affidata la gestione di PREVINET, è
         composto da sei membri designati in via paritetica dai due soci. Per la validità delle
         deliberazioni del Consiglio di Amministrazione è richiesta la presenza della
         maggioranza degli amministratori in carica; le deliberazioni devono essere adottate a
         maggioranza assoluta dei presenti.
Autonomia funzionale
8.       PREVINET opererà su un mercato nuovo, quello della prestazione di servizi
         amministrativi a soggetti operanti nei settori della previdenza complementare e
         dell'assistenza. Essa dispone delle risorse necessarie e sufficienti a garantirle la
         possibilità di gestire autonomamente l'attività economica cui è preposta. In particolare,
         la joint venture avrà un capitale sociale iniziale di 10 miliardi di lire. Inoltre, il
         business plan prevede significativi investimenti che raggiungeranno l'ammontare di
         [...](1) miliardi di lire nel 2000. Il business plan prevede inoltre che i dipendenti di
         PREVINET raggiungeranno le [...](2) unità nell'anno 2000. PREVINET svolgerà
         un'attività autonoma e non di semplice ausiliaria all'attività svolta dalle imprese
         fondatrici. L'attività svolta da PREVINET coincide con quella effettuata già da tempo
         in altri paesi europei, in particolare il Regno Unito, da numerose società. Trattasi
         pertanto di un mercato già sviluppato anche se in Italia è ancora pressoché inesplorato.
         Questo settore avrà una notevole crescita a causa del forte sviluppo dell'attività relativa
         ai fondi pensione e a causa delle consistenti agevolazioni fiscali di cui beneficieranno
         gli aderenti ai fondi. Inoltre, per quanto concerne la rilevanza economica dell'attività
         che verrà svolta da PREVINET, si osserva che l'incidenza dei costi della gestione
(1)
   Segreto d'affari (Importo elevato)
(2)
   Segreto d'affari (Numero significativo)
                                                   2

         amministrativa e contabile da essa offerta sui costi totali del fondo pensione sarà pari
         a circa il [...](3). Questa attività potrà essere esercitata su base durevole.
Aspetti di Cooperazione
9.       Al fine di valutare se una impresa comune è di natura cooperativa è necessario
         stabilire se sia prevedibile un coordinamento tra le società fondatrici. Il coordinamento
         tra le società fondatrici e l'impresa comune è un elemento rilevante solo in quanto
         rappresenta uno strumento per instaurare o rafforzare il coordinamento tra le società
         fondatrici. Nel caso di specie nessuna delle società fondatrici è presente sul mercato
         dell'impresa comune.
10.      Pertanto l'operazione dà luogo alla creazione di una impresa comune avente natura
         concentrativa e costituisce una concentrazione ai sensi dell'articolo 3 del Regolamento
         N° 4064/89.
IV.      DIMENSIONE COMUNITARIA
11.      Il fatturato totale a livello mondiale, calcolato ai sensi dell'articolo 5, paragrafo 3 del
         Regolamento No 4064/89, realizzato nell'anno 1994 da GENERALI e COMIT è
         superiore a 5 miliardi di ECU. Le imprese interessate hanno ciascuna un volume
         d'affari a livello comunitario superiore a 250 milioni di ECU e non realizzano più di
         due terzi del loro volume di affari comunitario in un solo e nello stesso Stato membro.
         L'operazione notificata ha dunque dimensione comunitaria.
V.       COMPATIBILITA' CON IL MERCATO COMUNE
Il Mercato rilevante del Prodotto
12.      Il mercato del prodotto interessato dalla concentrazione è quello dei servizi
         amministrativi e contabili in favore di soggetti operanti nel settore della previdenza
         complementare e di soggetti operanti nel settore dell'assistenza. Il mercato in questione
         costituisce un mercato a sé stante, in ragione della specifica natura dei servizi che
         vengono offerti e della precisa delimitazione dei soggetti cui gli stessi si rivolgono. In
         particolare, la joint venture fornirà tra l'altro servizi:
         -        di raccolta e registrazione delle adesioni al fondo pensione,
         -        di calcolo e raccolta delle contribuzioni che affluiscono al fondo pensione,
         -        di tenuta delle posizioni contributive dei singoli aderenti al fondo pensione e
                  di determinazione delle prestazioni maturate,
         -        di assistenza nella gestione delle risorse del fondo pensione,
         -        di raccolta ed elaborazione delle richieste di erogazione delle prestazioni e di
                  comunicazione al fondo e/o gestori delle risorse degli importi da disinvestire,
         -        di comunicazione delle informazioni relative ai risultati dell'attività di gestione.
(3)
   Segreto d'affari (inferiore al 10%)
                                                     3

Il Mercato geografico rilevante
13       Il mercato della prestazione dei servizi amministrativi a soggetti operanti nel settore
         della previdenza complementare e dell'assistenza appare avere prevalentemente
         carattere nazionale. Cio' in relazione alla circostanza che questa attività, benché
         distinta, è tuttavia collegata a quella svolta dagli operatori del settore della previdenza
         complementare e dell'assistenza, settori che per definizione presentano carattere
         nazionale, essendo indissolubilmente legati al sistema normativo nazionale. L'attività
         svolta dagli operatori del settore della previdenza complementare e dell'assistenza
         delimita per il momento la attività attuale di prestazione dei servizi di supporto, anche
         se in futuro imprese straniere di tali servizi possono avere accesso al mercato in
         questione. Peraltro la definizione esatta del mercato geografico puo' rimanere aperta,
         dato che in ogni caso, trattandosi di un mercato di nuova costituzione, anche
         nell'ipotesi di delimitazione piu' ristretta (mercato nazionale), la valutazione sotto il
         profilo concorrenziale non muta.
Valutazione competitiva
14.      Il mercato dei servizi amministrativi e contabili in favore di soggetti operanti nel
         settore della previdenza complementare e di soggetti operanti nel settore dell'assistenza
         è un mercato nuovo. La Commissione ritiene che, pur essendo GENERALI e COMIT
         le prime imprese ad operare nel predetto mercato, e pur facendo parte le stesse di
         importanti gruppi assicurativi e creditizi, non vi è luogo di attendersi che l'operazione
         comporti la creazione di una posizione dominante. Ciò in considerazione
         dell'imminente e già avviata creazione da parte di altri importanti gruppi finanziari ed
         assicurativi italiani (quali Zurigo e Monte dei Paschi di Siena) di imprese che
         opereranno nello stesso mercato di PREVINET.
V.       RESTRIZIONI ACCESSORIE
15.      L'articolo 1 dei patti parasociali prevede che le parti si impegnano a non svolgere,
         direttamente od indirettamente, alcuna attività concorrente a quella svolta da
         PREVINET. Nella misura in cui tale clausola esprime la rinuncia definitiva ad entrare
         sul mercato rilevante da parte delle imprese fondatrici, in altro modo che attraverso
         l'impresa comune, la stessa deve essere considerata quale restrizione direttamente legata
         all'operazione.
                                               *       *
                                                   *
Per queste ragioni la Commissione ha deciso di non opporsi alla operazione notificata e di
dichiararla compatibile con il mercato comune. La presente decisione è adottata ai sensi
dell'articolo 6, paragrafo 1 (b) del Regolamento del Consiglio n°. 4064/89.
                                                         Per La Commissione
                                                   4
