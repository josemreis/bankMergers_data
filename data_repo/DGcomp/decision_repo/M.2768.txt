                        COMMISSIONE DELLE COMUNITÀ EUROPEE
                                                                 Brussels, 15.12.2003
                                                                 SG (2003) D/233476
Nella versione pubblicata di questa decisione sono state
omesse alcune informazioni ai sensi dell'art. 17(2) del           ACCESSIBILE AL PUBBLICO
Regolamento del Consiglio (CEE) N. 4064/89
riguardante la non divulgazione di segreti professionali
ed altre informazioni riservate. Le omissioni sono
dunque cosi' evidenziate [...]. Laddove possibile,                        REGOLAMENTO
l'informazione omessa é stata sostituita dall'indicazione               CONCENTRAZIONI
di una scala di valori o da una indicazione generale.             DECISIONE EX ART. 6(1)(b)
                                                                 Alle parti notificanti
Egregio signore/signora,
Oggetto : Caso n. COMP/M.2768 - Generali/Banca Intesa/Intesa Vita
                Notifica del 13.11.2003 a norma dell'articolo 4 del regolamento (CEE) n.
                4064/89 del Consiglio1
1.     In data 13.11.2003 è pervenuta alla Commissione la notifica di un progetto di
       concentrazione in conformità all'articolo 4 del regolamento (CEE) n. 4064/89 del
       Consiglio. Con tale operazione le imprese Assicurazioni Generali S.p.A. (“Generali”) e
       Banca Intesa S.p.A (“Banca Intesa”) intendono acquisire ai sensi dell'articolo 3, paragrafo
       1, lettera b), del regolamento del Consiglio il controllo congiunto dell’impresa Intesa Vita
       S.p.A (“Intesa Vita”).
2.     In esito all'esame della notifica, la Commissione è giunta alla conclusione che
       l'operazione notificata, pur rientrando nel campo d'applicazione del regolamento (CEE)
       n. 4064/89 del Consiglio, non suscita seri dubbi per quanto riguarda la sua
       compatibilità con il mercato comune e con il funzionamento dell'accordo SEE.
I.     LE PARTI
3.     Generali è una compagnia di assicurazioni che svolge attività di assicurazione e
       riassicurazione in tutti i rami danni e nel ramo vita, in Italia ed all’estero, nonché
1    GU L 395 del 30.12.1989, pag. 1; versione rettificata: GU L 257 del 21.9.1990, pag. 13. Regolamento
     modificato dal regolamento (CE) n. 1310/97 (GU L 180 del 9.7.1997, pag. 1; versione rettificata: GU L 40
     del 13.2.1998, pag. 17).
Commission européenne, B-1049 Bruxelles / Europese Commissie, B-1049 Brussel - Belgium. Telephone: (32-2) 299 11 11.

      attività di capitalizzazione2. Generali è a capo di un gruppo che opera per lo più nel
      settore assicurativo, in Italia ed all’estero; in particolare, Generali opera nel settore
      della “bankinsurance” attraverso Alleanza Assicurazioni Spa (Alleanza), della quale
      detiene il controllo, e Assiba Società di Assicurazioni Spa, il cui capitale è
      pariteticamente detenuto da Generali e Banca Intesa.
4.    Banca Intesa è la società holding di un gruppo attivo nel settore bancario, finanziario e
      di bankinsurance, derivante dall’integrazione tra il Banco Ambroveneto, la Banca
      Commerciale Italiana e la Cariplo. Banca Intesa opera nel settore della Bankinsurance,
      tramite Assiba e Intesa Vita (già Carivita).
5.    Intesa Vita, società attualmente interamente controllata da Banca Intesa, effettua la
      produzione di prodotti assicurativi vita che vengono distribuiti attraverso parte degli
      sportelli bancari di Banca Intesa (la rete ex– Cariplo) e di altri istituti di credito.
II.   DESCRIZIONE DELL’OPERAZIONE
6.    L’operazione consiste nella riorganizzazione e razionalizzazione delle attività di Banca
      Intesa e Generali concernenti le polizze vita distribuite tramite il canale bancario per il
      tramite di un’impresa comune.
7.    In particolare, le Parti hanno stabilito che Generali acquisti il controllo congiunto
      dell’attuale Intesa Vita, società controllata esclusivamente da Banca Intesa e
      attualmente già operante nel settore della bankinsurance; a tal fine, Banca Intesa
      conferirà la propria partecipazione detenuta in Intesa Vita alla società Timavo Vita, il
      cui capitale sociale sarà ripartito in misura paritetica fra Banca Intesa e Alleanza,
      società controllata da Generali3. Successivamente, Timavo vita procederà a sua volta
      all’incorporazione di Intesa Vita e alla modifica della propria denominazione sociale in
      Intesa Vita.
III. LA CONCENTRAZIONE
8.    A seguito della realizzazione di tale operazione, si realizzerà dunque un passaggio da
      una situazione di controllo esclusivo ad un controllo congiunto di Banca Intesa e
      Generali su Intesa Vita. Essendo Intesa Vita un’impresa esistente ed operante da alcuni
      anni nel mercato della bankinsurance (dotata di una complessa struttura divisionale e di
      notevoli risorse umane) in grado di effettuare autonomamente la produzione di polizze
      vita, essa esercita stabilmente tutte le funzioni di una entità economica autonoma.
2   L’Autorità Garante della Concorrenza e del Mercato ha ritenuto nel provvedimento n. 11475 del 17
    dicembre 2002, a conclusione di un’istruttoria sulla concentrazione Fondiaria-Sai (C5422B), che la
    società Mediobanca Banca di Credito Finanziario Spa eserciti un controllo di fatto su Generali.
3   Inoltre, Generali e Banca Intesa faranno confluire in Intesa Vita le altre attivitá che esse attualmente
    svolgono nel settore, le partecipazioni detenute in Assiba e il ramo di azienda di Alleanza costituito dai
    portafogli assicurativi generati dalla rete di sportelli di Banca Intesa (ex-Ambroveneto) e di Banca
    Popolare Friuladria.
                                                          2

9.   Alla luce di quanto sopra, si può pertanto ritenere che tale operazione costituisca una
     concentrazione ai sensi dell’art. 3, paragrafo 2, del regolamento concentrazioni.
IV. DIMENSIONE COMUNITARIA
10. Le imprese Generali e Banca Intesa realizzano insieme un fatturato totale a livello
     mondiale superiore a 5 miliardi di euro4 (Generali: 46,8 miliardi di euro, Banca Intesa:
     18,5 miliardi di euro). Ciascuna realizza nella Comunità un fatturato totale superiore a
     250 milioni di euro (Generali: 42,1 miliardi di euro, Banca Intesa: 15,8 miliardi di
     euro), senza però realizzare oltre i due terzi del suo fatturato comunitario totale
     all'interno di un solo e medesimo Stato membro. L'operazione ha quindi dimensione
     comunitaria.
V.    COMPATIBILITÀ CON IL MERCATO COMUNE
      A. Mercati del prodotto rilevanti
11. Intesa Vita opera esclusivamente nel settore “assicurazione vita”, in particolare nel
     Ramo I, III e V. La Commissione ha ritenuto in passato che nel settore dell’assicurazione
     vita possono individuarsi tanti differenti mercati del prodotto quanti sono i differenti tipi di
     assicurazione e di rischio coperti, in considerazione delle finalità, delle caratteristiche e dei
     premi, che sono chiaramente distinti dal punto di vista del consumatore, nonché del
     diverso quadro regolamentare5.
12. In Italia i prodotti assicurativi sulla vita sono classificati, in base ad una distinzione
     introdotta a partire dell’esercizio finanziario 1998, nei seguenti Rami:
     – Ramo I: Assicurazioni sulla durata della vita umana;
     – Ramo II: Assicurazioni di nuzialità, assicurazioni di natalità;
     – Ramo III: Assicurazioni di cui al Ramo I e II connesse con I fondi d’investimento;
     – Ramo IV: Assicurazioni malattia (gestite con le tecniche proprie del ramo vita);
     – Ramo V: Operazioni di capitalizzazione;
     – Ramo VI: Operazione di gestione di fondi collettivi.
      Descrizione dei prodotti assicurativi di rilievo per l’operazione6
4  Fatturato calcolato in base a quanto disposto dall'articolo 5, paragrafo 1 del Regolamento Concentrazioni
   e dalla Comunicazione della Commissione sul calcolo del fatturato (GU C66 del 2.3.1999, pag. 25).
5  Caso IV/M. 859 Generali/Prime; Caso COMP M. 1712 Generali/INA
6  Per una descrizione piú esauriente dei prodotti assicurativi rilevanti, si rinvia alle Decisione relativa al
   Caso COMP M.1712 Generali/INA.
                                                           3

     Ramo I
13. La caratteristica comune dei prodotti del Ramo I è che l’assicuratore s’impegna a
    pagare, a fronte del versamento di un premio da parte dell’assicurato, una certa somma
    di denaro al verificarsi di un evento collegato alla vita umana, vale dire la morte
    dell’assicurato o il raggiungimento di una certa età.
14. In aggiunta all’elemento “rischio demografico”, caratteristica peculiare dei prodotti di
    assicurazione vita, nella maggior parte dei casi i capitali assicurati da questi prodotti
    sono legati a apposite gestioni finanziarie, rivalutandosi in misura dei rendimenti da
    questi realizzati.
     Ramo III
15. I prodotti di questo ramo sono contratti di assicurazione le cui prestazioni sono
    direttamente collegate al valore di quote di fondi d’investimento, indici azionari o altri
    valori di riferimento (per es. titoli azionari). Nel primo caso si parla di polizze “unit
    linked”, nel secondo e nel terzo caso di polizze “index linked”. L’assicurato contro
    versamento di un premio unico acquista le quote di un fondo interno o esterno alla
    compagnia di assicurazione; le prestazioni dell’assicuratore sono, dunque, espresse in
    un certo numero di quote di un fondo. L’elemento che differenzia tali contratti da
    quelli del Ramo I è che l’assicurato si accolla il rischio finanziario derivante
    dall’oscillazione del valore delle quote, mentre il rischio assicurativo (il cd. rischio
    demografico) rimane a carico dell’assicuratore.
    Ramo V
16. Rientrano in tale Ramo i contratti con cui un’impresa s’impegna, senza convenzione
    relativa alla durata della vita umana, a pagare somme o a consegnare titoli od altri beni,
    al decorso di un termine poliennale, in corrispettivo di versamenti, premi o
    conferimenti. Con tali contratti il cliente affida alla compagnia di assicurazione una
    determinata somma di denaro per un determinato periodo di tempo a fronte di un
    rendimento minimo garantito. E’ dunque assente ogni elemento legato al rischio
    demografico.
17. Le Parti sostengono che la definizione del mercato del prodotto dovrebbe tenere conto
    dei recenti sviluppi nel settore finanziario, ove la distinzione tra prodotti assicurativi ad
    alto contenuto finanziario, quali quelli descritti, e prodotti finanziari “puri” sarebbe
    ormai ridotta se non eliminata. Tale fenomeno sarebbe stato favorito proprio dalle
    societá di bankinsurance, che distribuiscono quasi esclusivamente prodotti ad alto
    contenuto finanziario, i quali, per le caratteristiche di caricamento, durata, e altre
    condizioni, appaiono assimilabili e quindi diretti sostituti dei prodotti del risparmio
    gestito.
18. Dall’inchiesta condotta dalla Commissione è emerso che la distinzione tra alcuni
    prodotti assicurativi e prodotti del risparmio gestito, alla luce delle più recenti
    evoluzioni del mercato, sia significativamente ridotta.
19. Si può comunque prescindere da una più precisa delimitazione dei mercati del prodotto
    rilevanti dato che, quale che sia la definizione del mercato prescelta tra quelle
    prospettate, l'operazione non ostacola in modo significativo una concorrenza effettiva
    nel territorio SEE o in una sua parte sostanziale.
                                                   4

     B. Mercati geografici rilevanti
20. Le Parti ritengono che i mercati dell’assicurazione vita abbiano dimensione nazionale.
21. L’inchiesta effettuata dalla Commissione presso gli altri operatori presenti in questo
    mercato ha indicato che l’interazione concorrenziale ha una dimensione sia a livello
    nazionale che a quello locale, mentre la domanda espressa dagli acquirenti di tali
    prodotti è prettamente locale, corrispondente ad un’area provinciale, trattandosi di
    prodotti destinati ai consumatori finali che acquistano tali prodotti in prossimità del
    loro luogo di residenza.
22. Ai fini della presente decisione non è tuttavia necessario definire esattamente
    l’ampiezza geografica del mercato di riferimento in quanto l’operazione non
    determina, anche nella prospettiva maggiormente restrittiva, il rischio di una
    costituzione o rafforzamento di una posizione dominante per effetto della quale la
    concorrenza possa risultare significativamente ridotta.
     C. Analisi e valutazione
23. Come sopra accennato, quali che siano le definizioni di mercato adottate, tanto del
    prodotto quanto alla dimensione geografica, l’operazione in questione non solleva
    problemi concorrenziali.
24. I dati forniti dalle Parti relativi alle quote di mercato indicano che, nonostante un
    rafforzamento della posizione delle Parti, l’operazione non dará origine a una
    posizione dominante di Generali, Banca Intesa e Intesa Vita. Tale conclusione è stata
    confermata dalla maggioranza degli operatori concorrenti contattati dalla Commissione
    nel corso dell’inchiesta.
25. Infatti, adottando la definizione di mercato tradizionale (i.e. polizze vita) le quote di
    mercato combinate di Generali e Intesa Vita risultano essere a livello nazionale nel
    2002 pari al [30-40%] per il Ramo I ([30-40%] Generali, [0-10%] Intesa Vita), al [0-
    10%] per il Ramo III e al [20-30%] per il Ramo V ([20-30%] Generali e [0-10%]
    Intesa Vita). La quota complessiva raggiunta dalle Parti con riferimento alla totalità
    delle Polizze Vita, corrisponde invece al [20-30%] ([20-30%] Generali e [0-10%]
    Intesa Vita).
26.  Anche prendendo a riferimento il solo canale della distribuzione bancaria, la posizione
     combinata delle Parti a livello nazionale nel 2002 corrisponde al [20-30%] per il Ramo
     I ([10-20%] Generali e [0-10%] Intesa Vita), al [0-10%] per il Ramo III e al [0-10%]
     per il Ramo V.
27.  Infine, le quote di mercato a livello provinciale, esaminate dalla Commissione non
     hanno indicato il rischio di creazione di posizione dominante a livello locale. Pur
     essendo le Parti presenti in tutte le provincie, soltanto in un numero limitato di esse
     raggiungono una quota superiore al 25% e soltanto in […] esse raggiungono una quota
     di poco superiore al 40%, con incrementi marginali derivanti dalla presente
     operazione.
28.  In conclusione, viste la posizione delle Parti, e alla luce dei recenti mutamenti del
     mercato, risulta che l'operazione notificata non avrà effetti sotto il profilo della
     concorrenza all'interno del territorio SEE. Pertanto, la concentrazione proposta non
                                                 5

    crea o rafforza una posizione dominante da cui risulti che una concorrenza effettiva sia
    ostacolata in modo significativo nel territorio SEE o in una parte sostanziale di esso.
VI. CONCLUSIONE
29.   Per i motivi illustrati sopra, la Commissione ha deciso di non opporsi all'operazione
      notificata e di dichiararla compatibile con il mercato comune e con il funzionamento
      dell'accordo SEE. La presente decisione è adottata a norma dell'articolo 6, paragrafo
      1, lettera b) del regolamento (CEE) n. 4064/89 del Consiglio.
                                                     Per la Commissione
                                                     Mario MONTI
                                                     Membro della Commissione
                                                 6
